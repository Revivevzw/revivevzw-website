{"aHR0cHM6Ly9yZXZpdmV2endhcGkuYXp1cmV3ZWJzaXRlcy5uZXQvYXBpL21pc3Npb24vMTU=":{"id":15,"name":{"nl":"Madagaskar - Morondava 2018","fr":"Madagascar - Morondava 2018","en":"Madagascar - Morondava 2018"},"country":"MDG","description":{"nl":"Getuigenis van Charlotte Deceuninck, student verpleegkunde","fr":"","en":""},"startDate":"2018-09-15T00:00:00","endDate":"2018-09-30T00:00:00","report":{"nl":"Op zaterdag 14 september was het langverwachte en spannende moment eindelijk aangebroken! Deze dag vertrokken we namelijk op missie richting Morondava in Madagaskar. Vooraleer we vertrokken, wachtte ons eerst nog twee lange vluchten vooraleer we in Antananarivo, de hoofdstad van Madagaskar aankwamen. Onze eerste vlucht ging naar de chaotische luchthaven in Ethiopië, Addis Abeba, waar we de overstap naar onze laatste vlucht maakten. Zondagnamiddag kwamen we vermoeid, maar blij aan in Madagaskar. Hier wachtte een deel van het andere team ons op. Zij waren namelijk al een week vroeger vertrokken om het land wat te verkennen (en of ze gelijk hadden!). Hier stapten we op een busje die ons naar Antsirabe bracht, waar de nacht zouden doorbrengen en ik persoonlijk een eerste keer kon proeven van zebu, een typisch Malagasisch gerecht!\r\n\r\nDe volgende dag vertrokken naar onze eindbestemming, Morondava. Het was een erg lange rit (ik denk ongeveer 12 uur), maar het landschap maakte de rit heel wat draaglijker. Jammer genoeg hadden we wat autopech onderweg (een oververhitte motor), maar nadat de chauffeur hem wat had afgekoeld met water konden we weer vertrekken! Dinsdag was onze eerste dag waarop we werkten. We hebben het operatiekwartier klaargezet, de chirurg deed consultaties en de tandartsen gingen al vlot van start. Jammer genoeg was er gedurende de week in Morondava niet veel opkomst voor consultaties. We hebben wel enkele mensen van hun ongemakken kunnen verlossen, zoals o.a. het verwijderen van cystes. Hierdoor hebben we ook beslist om terug te keren naar Antsirabe op het einde van de eerste week. Hier hadden we alweer autopech, waardoor we moesten overstappen op een taxi brousse, een busje die de lokale bevolking gebruikt.\r\n\r\nDe terugkeer naar Antsirabe bleek ook de juiste keuze van het ganse team. In Antsirabe was er een ware toevloed van mensen voor de tandartsen. In totaal hebben zij maar liefst 1389 tanden getrokken! De eerste dag hadden wij veel consultaties en de tweede dag konden we meteen aan de slag in het operatiekwartier. Hier hebben we heel wat mensen kunnen helpen, waaronder mobilisaties, trigger fingers, een amputatie, enzovoort. Na de twee weken met het team van REVIVE bleven wij, 2 studenten verpleegkunde en 2 studenten kinesitherapie, nog twee weken extra ter plaatse. Wij zorgden ervoor dat de wondes zo goed mogelijk werden verzorgd en de kinesitherapeuten verzorgden verder de revalidatie van de patiënten. Voor mij persoonlijk was het een enorm leerrijke maand en een ervaring die ik nooit meer zal vergeten. Soms was het niet altijd even makkelijk, want je beschikt namelijk niet altijd over dezelfde middelen zoals op een doorsnee verpleegafdeling in België. De dankbaarheid die je echter ontvangt van de bevolking, doet ongelooflijk deugd en zorgt ervoor dat je kan blijven gaan, ondanks de moeilijke omstandigheden. Deze ervaring heeft mij persoonlijk doen inzien dat we eigenlijk heel erg blij en dankbaar mogen zijn dat we in België zijn geboren, maar het doet je eveneens stilstaan bij hoe materialistisch we hier wel niet zijn en hoeveel medisch materiaal we weggooien in ziekenhuizen. Het is een ervaring die ik aan iedere medestudent zou aanraden!\r\n\r\nBedankt REVIVE & bedankt aan het ganse team!\r\n","fr":"","en":""},"interventions":{"nl":"orthopedie - tandheelkunde - kinesitherapie","fr":"","en":""},"mainImage":"https://revivevzw.blob.core.windows.net/missionreports/MISpic15d/Morondava44-1024x692.jpg","quote":{"nl":"1389 tandextracties","fr":"","en":""},"showReport":true,"mediaUrls":["https://revivevzw.blob.core.windows.net/missionreports/MISpic15d/Morondava23-1024x498.jpg","https://revivevzw.blob.core.windows.net/missionreports/MISpic15d/Morondava27-1024x498.jpg","https://revivevzw.blob.core.windows.net/missionreports/MISpic15d/Morondava29-498x1024.jpg","https://revivevzw.blob.core.windows.net/missionreports/MISpic15d/Morondava37-498x1024.jpg","https://revivevzw.blob.core.windows.net/missionreports/MISpic15d/Morondava39-768x1024.jpg","https://revivevzw.blob.core.windows.net/missionreports/MISpic15d/Morondava40-768x1024.jpg","https://revivevzw.blob.core.windows.net/missionreports/MISpic15d/Morondava44-1024x692.jpg","https://revivevzw.blob.core.windows.net/missionreports/MISpic15d/Morondava47-768x1024.jpg","https://revivevzw.blob.core.windows.net/missionreports/MISpic15d/Morondava48-1024x768.jpg","https://revivevzw.blob.core.windows.net/missionreports/MISpic15d/Morondava5-1024x768.jpg","https://revivevzw.blob.core.windows.net/missionreports/MISpic15d/Morondava53.jpg"],"type":2},"aHR0cHM6Ly9yZXZpdmV2endhcGkuYXp1cmV3ZWJzaXRlcy5uZXQvYXBpL3NwbGFzaA==":[{"id":7,"title":{"nl":"Daan Hugaert is Peter van REVIVEvzw","fr":"Daan Hugaert est le parrain de REVIVEvzw","en":"Daan Hugaert is the godfather of REVIVEvzw"},"url":"https://www.youtube.com/watch?v=UE4_mIHO_i8"},{"id":9,"title":{"nl":"Betaal nu je lidgeld voor 2022 (€25,00)","fr":"Payez votre cotisation pour 2022 maintenant (€25,00)","en":"Pay your membership fee for 2022 now (€25,00)"},"url":"https://shop.revivevzw.be/ACTIVITEITEN/ShowOneACT.aspx?ID=153"},{"id":10,"title":{"nl":"Steun REVIVEvzw via een bestelling op onze WEBSHOP","fr":"Soutenez REVIVEvzw en passant une commande sur notre WEBSHOP","en":"Support REVIVEvzw by placing an order on our WEBSHOP"},"url":"https://shop.revivevzw.be/shop/pergroep.aspx"},{"id":12,"title":{"nl":"REVIVEvzw op TV-nieuws in BENIN (14` tot 16`15\')","fr":"REVIVEvzw au journal TV au BENIN (14` à 16`15\'","en":"REVIVEvzw on TV news in BENIN (14` to 16`15\')"},"url":"https://youtu.be/A6QXdMl-7OA"}]}